# Elibrary2.0
	
ТЕМА НА ПРОЕКТА

ELibrary – софтуер за организиране на дейността на библиотеки


Автор:
 
Димитър Тодоров Колев, ППМГ “Васил Левски“; 11 клас; Град Смолян
(трите имена, училище, град, клас)


Научен ръководител (консултант):

Няма
 


Съдържание

Съдържание	2
Резюме	3
Цели и задачи на проекта	4
Описание на приложна област	4
Избор на програмно-технически средства	5
Основни етапи при разработването на проекта	6
Ниво на сложност на проекта	7
Логическо описание на приложението	7
Клиенти и финанси	12
Интерфейс	12
Бъдещо развитие на проекта	14
Заключение	14
Линк към сайта	15

 
Резюме

	Много библиотеки имат проблеми със събирането и обобщаването на информацията на тяхната дейност. Аз реших да им помогна, като направя платформа, в която те да могат да систематизират и обобщават информацията. На базата на тази информация, те получават различни видове справки. Резултатите за тях са по-малко или никакви липсват книги от различни читатели, както и увеличаване на читателския поток към библиотеката. Всяка една библиотека може да добави книга към своята колекция. След като бъде добавена книгата, тя може да бъде дадена за четене на регистрирал се читател. След като той я прочете, библиотекарят може да я отбележи за върната, като натисне върху бутона за връщане на книга от читател. Ползата за читателя е, че той може да следи колко и какви книги е прочел.

Summary

	Many libraries have trouble combining and summarizing the information of individual activities. I decided to help them by creating a platform where they could organize and summarize the information. Based on this information, they receive different types of reports. The results for them are fewer or no missing books from different readers, and an increase in the flow of readers to the library. Any library can add a book to this collection. Once the book has been added, it can be read to a registered reader. Once he has read it, the librarian can mark it back by clicking on a book return button from a reader. The benefit for the reader is that he can keep track of how many books he has read. 
Цели и задачи на проекта

В света на технологиите, най-удобният начин за запазване на дадена информация, нейната обработка и извличане на част от данни от нея, е  в он-лайн пространството. Уеб приложението ми има няколко основни задачи, всяка от които има за цел да улесни работата на библиотекарите. Приложението им помага чрез съхраняване на информация какви книги има в библиотеката и кой коя книга чете и кога трябва да бъде върната тя.
•	Първата и основна цел на проекта е да намали използването на картони за запазване на цялата информация. По този начин, библиотекарите ще имат възможност да обръщат повече внимание на хората и да им предлагат по-добра и подходяща литература спрямо персоналните нуждите на читателя.
•	Друга задача на приложението е да помогне на читателите по-бързо да разбират колко книги четат. Чрез приложението четящите хора ще доразвият своята компетентност в областта на четенето на различни книги. 
•	Следваща цел на програмния проект е да бъде интегрирана част от дигитализирането на информацията от всяка една библиотека, което във века на технологиите е неизбежно. Точно заради това се стремя да създам приложение, което да бъде използвано редовно, давайки резултати, показвайки своята реална приложимост, което ще го направи водещ търсен продукт в тази сфера сферата. 

С какво приложението е забележимо? 

•	Он-лайн платформата е активна на всички устройства, лесно достъпна от всяка точка на света; 
•	Сайтът работи по интерактивно достъпен начин, с добър интерфейс е, представя формите и начините за това как безпроблемно да придобием нови знания чрез четене на книги. 
•	Проектът обхваща голяма аудитория от хора, които отделят време за интелектуалното си развитието или просто да си починат от тежкия работен ден чрез четене на книги.
Описание на приложна област
Главната идея на платформа “ELibrary“ е да помогне на библиотеките в създаването на активизирано средство за запазване на информация в дейността им и да имат лесен достъп до даден почитател на четенето на книги, решил да се впуснат в света на вълшебното изкуство – четенето на книги.
Приложната област е обширна – обхваща най-голямата мрежа за достъп – интернет пространството. Публикуваният сайт се явява платформа, обхващаща както всички регистрирали се библиотеки, които искат да дигитализират своята структура, така и всеки регистрирал се потребител, искащ да вземе истинска книга за четене от дадена библиотека и да я прочете.
Elibrary е приложение, което има реална използваемост, което го прави незаменима част от процеса за запазване на информация в дадени библиотеки. 
Избор на програмно-технически средства 
Използваните средства за разработка на сайта са:
•	Photoshop – платформата Photoshop използвах, за да обработя използваните изображения в подходящ вид, достъпен формат и да достигнат до достатъчно атрактивна визия, за да направя сайта колкото се може по-атрактивен и впечатляващ; 
•	Microsoft SQL Server Manager Studio – платформата ми помогна за създаване и безпроблемно управляване на базата от данни, която е нужна за обогатяването на сайта. Чрез това запазих нужната информация; 
•	Entity Framework - връзка с базата данни;
•	Език C# - създаване на бизнес логиката на приложението. Приложението е разработено на база на ASP.NET Core 3.1 MVC model;
•	Езиците HTML, CSS, JavaScript – чрез тях изградих сайта, като HTML и CSS използвахме за дизайн на уеб страници; JavaScript за оптимизация и функционалност на работата на сайта.
•	Visual Studio 2019 – приложението го използвах за редакция на всички нужни документи, за приложението, както и изграждането на всички негови функционалности.
•	Bootstrap –  използвайки този софтуер с отворен код, разнообразих стила на сайта и надградих неговата функционалност, за да бъде в модерен вид.
Основни етапи при разработването на проекта

•	1 етап: Първата ми задача бе да проуча желанията, интересите и нуждите на бъдещите потребители. Според тези опорни точки в по-късен етап избрах методите на работа на приложението;
•	2 етап: Обработих, структурирах информацията за сайта. Създадох базата от данни, която проектирах спрямо специфичните нужди на моя сайт. За да бъде приложението автентично, проведох срещи с библиотекари, за да дадат своето съгласие за съвместна работа, както предоставят съвети, които могат да ме улеснят в хода на разработка на платформата;
•	3 етап: Набелязване на основни функции на сайта, идеи и методи как може да стане атрактивен и различен от всички останали в интернет пространството; 
•	4 етап: Изграждане и проектиране на SQL база от данни, в която събирам нужната информация за даден потребител, книгите, които има в дадена библиотека, както и за прочетените книги от даден потребител;
•	5 етап: Започнах да създавам сайта, като започнах от стилистичния проблем, като направих подходящ темплейт за целите на платформата, като използвах Bootstrap.  
•	6 етап: Разгледах какви роли трябва да има в платформата ми, а именно: читател, библиотекар и администратор. Създадох необходимите структури за всяка отделна роля;
•	7 етап: Извърших множество проверки за откриване на евентуални грешки в работата на интернет приложението; 
•	8 етап: Отстраних откритите грешки;
•	9 етап: Тестване на готовия продукт в реални условия.
Ниво на сложност на проекта

Основни опорни точки по време на реализирането на уеб приложението бяха:
•	Първият проблем, с който се сблъсках бе изборът на подходяща тема, която да бъде полезна за широката общественост и същевременно да бъде реализирана, използвана и доразвивана в различни аспекти;
•	Изготвяне на същинската част на проекта – сайтът, за който трябваше да избера най-удачните системи и начини за разработка с цел да направя сайта по-лесно използваем;
•	Разучаване и използване на  езици като HTML, CSS, C#, както и на  различни програмно-технични средства, които да бъдат оптимално използвани за постигането на желания ефект;
•	Съставяне на интерфейс, който да впечатлява и оставя у потребителите впечатление за лесна използваемост и потребителя сам да иска да прекарва повече време с книги;
•	Създаване на визуализация, която да бъде интерактивно достъпна за колкото се може по-голям брой и вид устройства, които се очаква да използват сайта;
Логическо описание на приложението

В приложението ми съм счел за редно да има три роли, а именно – администратор, библиотека и читател. Счел съм за уместно да има такива роли, защото във всяка библиотека има поне един библиотекар и множество читатели. Тъй като всяка система има администратори, които да следят стриктно как се използва дадената систем, съм преценил за редно да има такава роля в моето приложение, чрез която да може да се променят правата на потребителите и да се следи колко поробители има в системата и как те я използват.
•	Главна страница – на нея можете да видите всички регистрирали  се библиотеки в системата ми, както и да търсите библиотеката чрез формата за търсене, разположена елегантно над всички библиотеки, като може да търсите както по email на библиотеката, така и по име  на библиотеката, с което се е регистрирала в системата.    
Когато натиснете върху дадена библиотека, вие ще видите всички книги, с които библиотеката разполага и са добавени към системата. За по-лесно намиране на дадена книга има меню за търсене на книга, като може да търсите по каталожен номер, заглавие, автор и жанр на самата книга.  
Ако потребител иска да види пълното описание на дадена книга, той може да кликне върху самата книга. Той ще бъде препратен към друга страница, на която той ще получи по-подробна информация за избраната книга, а именно заглавие, автор, към коя библиотека принадлежи книгата и резюме на книгата. Също така на тази страница, потребителите могат да видят мнения за избраната книга. За да може даден читател да даде своето мнение за книга, той трябва да се е регистрирал и да е влезнал в профила си. Чак тогава той може да даде своето мнение за избраната книгата и да помогне на другите читатели в избора на четиво.
•	Администраторски панел - Основната цел на потребител от този тип е да менажират останалите потребители, тоест да сменя ролите им и/или да премахва потребител изцяло от системата. Чрез тази функционалност на системата ми, аз се надявам да минимизирам броя на фалшивите и некоректните потребители. 
	Друга функционалност на администратора е, че може да добавя, премахва и редактира всички жанрове в системата. По този начин всички жанрове  в системата могат да бъдат променяни или изтривани по всяко едно време.
На база на цялата събрата информация от активността на всички потребители в системата съм счел за редно да има страница за статистика, която да обобщава дейността на системата за последните 6 месеца, като може да се задава параметри за по-точна справка по дадените критерии.
•	Библиотекарски панел – след като влезне в системата, потребител с такава роля, той има право да добавя, редактира и премахва книги от своята колекция. За да добави нова книга към своята колекция, библиотеката трябва да попълни формата за нова книга, като зададе информация в полетата за каталожен номер, заглавие, автор, жанр, даде кратко описание на книгата. Тъй като всяка книга има различна корица, съм счел за уместно да сложа и поле, в което потребител с такава роля да може да сложи подходяща корица на книгата. При добавяне на нова книга се извършва проверка за дублиране на книги спрямо заглавие, автор, каталожен номер и жанр. 
	Всяка библиотека може да види какви книги е добавила в колекцията си чрез страницата „Всички добавени книги“. Тук библиотекаря може да редактира или изтрие дадена книга, като за целта използва бутоните „Редактирай“ и „Изтрий“, разположени непосредствено до самата книга.
 	За да даде книга на читател, библиотекаря трябва да отиде на страница „Дай книга“. На нея ще му се покажат всичките добавени книги на библиотеката, както и всички регистрирали се потребители в системата. Реализирал съм добре изглеждаща форма, чрез която лесно и бързо да бъде намирана желаната книга от читателя. За да намери библиотекарят читателя и да му даде желаната книгата, библиотекарят трябва да кликне върху „Избиране на читател“ и да намери читателя в системата.
 	След като книгата е взета успешно за четене от даден читател, библиотекарят може да следи колко и какви книги е взел даден читател, както кога ги е взел и кога ги е върнал. Това действие може да бъде направено на страницата „Дадени книги“. От тази страница библиотекарят има право да изпрати напомняне за невърната в срок книга, да върне дадена взета за четене книга, както и да изтрие информацията, че даден читател е взел книга за четене. За по-бърза работа, библиотекарят може да използва формата за търсене, като зададе информация в полетата за търсене.
 	На база на цялата събрата информация от активността в системата съм счел за редно, дадена библиотека да има страница за статистика, чрез която да обобщава дейността на библиотеката за последните 6 месеца, като може да се задава параметри за по-точна справка по дадени критерии.
•	 Читателски панел – След като влезне потребител с роля читател, той може да види какви книги е взимал за четене, като отиде на страницата „Взети книги“. На тази страница той ще намери списък със всички взети и върнати от него книги към която и да е библиотека. С цел спестяване на време в търсене, съм направил меню за търсене, в което читателя може да зададе критерии за търсене и по-бързо да намери кога е взел търсената книга и дали я е върнал.
  	На база активността му в системата, читателят може да си направи справка колко и какви книги е прочел. Ако иска да си направи персонална справка, може да зададе критерии за формиране на справката. По този начин той ще прецени кой жанр книги му харесва най-много и колко книги е прочел за период от последните 6 месеца.
Всеки потребител има „Профил“ страница на която той може да види активността в профила си, както и да смени паролата си за достъп. Всяка нова активност от даден потребител например добавяне на кинга от библиотекар, вземане на книга с цел четене от читател, изтриване на потребител от админстратор и други дейности се записва в базата данни, като също се изпраща и email с информация за активността по профила на потребителя. 
Интерфейс

Дизайнът на сайта бе избран такъв с цел да привлича и лесно да впечатлява потребителите, чието мнение е най-важно за мен. Добавих множество функционалности, които да улеснят и въведат новите потребители в новата платформа бързо и лесно. 
Разработването на интерфейса осъществих чрез използването на различни средства, за да постигна оптимален ефект, впечатляващ облик, който е лесен за използване, както от библиотекари, така и от читатели на книги. 
Използвах изображения, които се разпространяват безплатно в https://pixabay.com/, с цел да създават ефектност и убеждение, че изкуството от четенето на книги е действие, с което човек може да разпусне след тежкия си ден.
Приложението е активно за всички видове устройства по вид на използваемост (настолни компютри, таблети, смартфони). 
Клиенти и финанси
	
	Освен да задоволява нуждите на потребителите, друга основната цел на всяко приложението от подобен характер е да изкарва пари, както на създаделя му, така и на компанията, която обслужва и подържа самото приложение. Затова смятам, че е добре в бъдеще да добавя начин за плащане и такса на база годишени абонаменти за използването на приложението от всяка библиотека на база на добавените книги от нея като ги разделим в планове. Цените са примерни и подлежат на корекция, както и броя книги за добавяне. 	
 	На база на горепосочените цени, може да се направи предполагаеми изчисления за годишния приход от платформата. Чрез проучване в интернет разбрах, че има около 400-500 библиотеки в България. Тоест можем да предположем, че заинтересованите библиотеки ще са около 80 броя, тоест 20% от размера на пазара. На база на броя книги във всеки план, можем да изчислим плиблизителен годишнен оборот от 65 – 75 хил лв при около 80 библиотеки, регистрирани се успешно и заплатили абонаментните си планове по предложените примерни данни в таблицата горе.
 	Тъй като всяко приложение има разходи освен приходи, съм използвал Traditional Bussiness Model, с цел да премахна разходи като например придобиване на клиент (библиотека), интернет пространство (сървър и хост) и други и да бъда по-точен в цифрите. Както се вижда от табли годишния приход от приложението би бил могъл да бъде около 55-64 хил лв.
Предвидени са разходи за придобиване на клиенти за 8-10 хил лв, като например:
	Рекламиране на платформата чрез Google Ads, Facebook, Instagram и други.
	Обаждане по телефон;
	Писане на email;
	Рекламни материали - брошури, пострери, плакети и други;
	Спонстворство за 2-3 библиотека годишно – пребоядисване на стени, смяна на силажи и рафтове, покупка на компютри/лаптоп или покупка на книги/литература.
	Други необходими маркетинг средства.
  	Друг добър метод за придобиване на финанси е от Google Ads. Тоест на сайта да има реклами, спонсорирани от Google. Когато някой кликване върху дадена рекламата, Google плаща от $0,1 – $1 на сайта, в зависимост от броя на потребителие, които влизат активно в системата. 
 	На база на тази горе опоменатите финансови средства, които приложението ми може да постигне, смятам че то ще бъде полезно, както на клиентите – библиотеките, така и на компанията, която го разпространява и подържа.
Бъдещо развитие на проекта

Проектът е забележим със своята структурираност и обособеност на предлагането. В бъдеще, сайтът може да бъде развит в много аспекти – развитие като платформа, имаща и четвърта роля – библиотекар, тъй като в една библиотека може да има повече от един библиотекар. Друга реална перспектива за приложението е да позволява всякаква информация да бъде експортирана към PDF, с цел хартиена разпечатка на информацията; 

Заключение

Съставянето на проект, помагащ на библиотекари да добавят и дават книги на читатели, се оказа нелесна задача, която обаче ме обогати, в същото време подпомага развитието на училищната библиотека в местната математическа гимназия, която със сигурност искат да се развиват чрез интернет. 
Сайтът „ELibrary“ изпълнява функцията на бърз и точен начин за намиране на книги от дадена библиотека. След като бъде намерена търсената книга, тя може да се даде на читател чрез най-използването технологично средство на 21 век – интернет. Създадох сайта, използвайки най-иновативните и модерни начини за създаване на приложение от този тип. Това го прави по-различен от другите от този тип. 
Създавайки уеб платформата, имах основна цел – да създадем посредник, който едновременно строи мост между библиотеките и читателите, както в същия момент дава съществена информация за всяка прочетена книга от дадена библиотека.	
Сайтът остава у съзнанието на потребителите с широката си функционалност и приложимост, давайки възможност на читатели и библиотекари да намерят бърз и лесен начин за събиране на информация.
Линк към сайта
	
Имате възможността да посетите проекта на този адрес: http://elibrarysystem-001-site1.etempurl.com
Платформата е с отворен код, тоест може да видите целия код тук:
https://github.com/dimitarkole/Elibrary2.0

